<!DOCTYPE html>
<html lang="en">
    <head>
        <meta charset="UTF-8" />
        <meta name="viewport" content="width=device-width, initial-scale=1.0" />
        <title>Document</title>
        <link rel="stylesheet" href="cards.css" />
    </head>
    <body>
        <div class="container">
            <div class="item">
                <h1>Манастир Ђурђеви ступови</h1>
                <p>
                    Ђурђеви ступови су манастир Српске православне цркве,
                    посвећен Светом Ђорђу који се налази на брду изнад Новог
                    Пазара, у Старом Расу. Ђурђеви ступови су један од
                    најстаријих српских манастира.[1] Манастир је подигао велики
                    жупан Стефан Немања у првим годинама после ступања на престо
                    великог жупана (изградња је завршена 1171. године)[1], а
                    црква је осликана око 1175. године[1]. Ктиторски натпис
                    Стефана Немање у Ђурђевим Ступовима из 1170/1171. године је
                    један од ретких споменика тога доба који је датиран, а
                    представља важно сведочанство о почецима српске писмености.
                    Манастир је уврштен у Светску културну баштину и под
                    заштитом је УНЕСКО-а[1]. Манастир постоји већ преко 845
                    година, а од тога је 300 година у рушевинама и 40 година се
                    обнавља. Данас је манастир великим делом обновљен[1]. У
                    манастиру живе 4 монаха и 2 искушеника.
                </p>
            </div>
            <div class="item">
                <h1>Алтун-алем џамија</h1>
                <p>
                    Алтун-алем џамија (џамија са златним алемом - драгим
                    каменом) налази се у Новом Пазару, Србија, у Првомајској
                    улици број 79. Изградио ју је османлија Муслихудин Абдулгани
                    почетком XVI века. Она представља ретко ремек-дело исламске
                    архитектуре и под заштитом је државе од 1979. године.[1]
                </p>
            </div>
            <div class="item">
                <h1>Тврђава Нови Пазар</h1>
                <p>
                    Новопазарска тврђава представља средњовековно турско
                    утврђење које је подигао један од најславнијих османлијских
                    војсковођа Иса-бег-Исаховић у XV веку приликом оснивања
                    Новог Пазара, на раскрсници караванских путева који су
                    повезивали Босну, Дубровник и јужни Јадран са Цариградом и
                    Солуном. На основу остатака бедема, бастиона и полузатрпаних
                    ровова констатована је троугаона основа тврђаве коју
                    образују три угаона бастиона, табије, полигоналне основе,
                    различитих димензија. После турског пораза пред Бечом (1683)
                    и аустријског продора до Скопља (1689), турске власти почињу
                    са доградњом и утврђивањем некадашњег здања. Његова
                    реконструкција настављена је све до 1750. године. За време
                    владавине султана Абдула Азиса (1861—1876) сазидане су две
                    нове куле, магацин за смештај оружја и муниције, мања
                    џамија, као и нова касарна.
                </p>
            </div>
        </div>
    </body>
</html>
